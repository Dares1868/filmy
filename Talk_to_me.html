<!DOCTYPE html>
<html lang="uk">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Talk_to_me</title>
  </head>

  <body style="background: pink">
    <div style="text-align: center">
      <h1>Talk to Me/Говори до мене (2022)</h1>
    </div>
    <div style="text-align: center">
      <img
        src="images/2_20230713_A24_TalkToMe_Poster_1318-3x2.webp"
        alt="Постер фільму: Talk to me"
        style="width: 700px; margin: auto; height: auto"
      />
    </div>
    <div style="font-size: 20px; margin: 20px; text-align: justify">
      Сюжет «Говори до мене» — як і все в цьому фільмі — простий і навіть не до
      кінця проговорений та пояснений (що надає братам Філіппу простір для
      маневру в подальших приквелах, сиквелах та спінофах). Головна героїня Мія
      зʼявляється на екрані в день других роковин смерті її матері. Жінка скоїла
      суїцид, і тепер донька намагається побороти хворобливі спогади, власну
      депресію та почуття провини, від яких щодня тікає з власного дому до
      друзів. Одна з таких утеч приводить її на вельми нетипову підліткову
      вечірку — знайомі Мії влаштовують марафон спіритичних сеансів за допомогою
      забальзамованої руки невідомого походження. Мія та її друзі під пильною
      увагою десятків смартфонів зв’язуються зі світом мертвих і навіть на
      короткий час надають духам власні тіла, дотримуючись при цьому жорстких
      правил, щоби мертві не заволоділи ними назавжди. Та одна з таких вечірок
      закінчується кошмаром наяву: каліцтва, психоз, моральна дезорієнтація ще
      більше посилюють почуття провини Мії, а заразом втягують її у своєрідну
      залежність від спіритичних сеансів. Дівчина вплутується в смертельну
      сутичку з нереальними фантомами своєї психіки та, на жаль, цілком реальним
      світом мертвих.
    </div>
    <div style="text-align: center">
      <img
        src="images/Talk-to-Me-2-release-date.webp"
        alt="Кадр з фільму"
        style="width: 800px; margin: auto; height: auto"
      />
    </div>

    <div style="text-align: center">
      <h2>Здається, щось схоже вже знімали. В чому ж тоді феномен?</h2>
    </div>

    <div style="font-size: 20px; margin: 20px; text-align: justify">
      Взагалі, феномен «Говори до мене» доволі загадковий. Деякі критики вже
      встигли назвати його найкращим горором не лише року, а й десятиліття.
      Фільм, що коштував авторам $4,5 мільйона, вийшов очевидно скромним і
      камерним (вся його дія розгортається у двох-трьох квартирах, лікарні й на
      автомобільній дорозі) та водночас страшенно захопливим і лякливим. Але в
      цьому і варто шукати розгадку: «Говори до мене» підкорює глядачів якісною
      сценарною роботою та приголомшливими горор-сценами в стилі сучасних
      класиків жанру Джордана Піла, Роберта Еґґерса й Арі Астера.
    </div>
    <div style="font-size: 20px; margin: 20px; text-align: justify">
      Звичайно, фільм братів Філіппу — ні за бюджетом, ні за масштабом, ні за
      філософією та деталізованістю всесвіту — не дотягує до «Спадковості»
      (2018), «Ми» (2019) або ж «Варвара» (2022).«Говори до мене» —
      ультрамалобюджетне кіно, що добивається потрібного ефекту найпростішими
      діями. Інша річ, що далеко не кожному горор-режисерові ці найпростіші дії
      вдаються.
      <br />
      Досягти такого ступеня реалізму та залученості глядачів у те, що
      відбувається на екрані, — це вже саме собою колосальний успіх. І, як не
      парадоксально (адже ми любимо сміятися над блогерами), Філіппу успішно
      справляються з поставленими завданнями не в останню чергу завдяки своєму
      досвіду блогерства та розумінню того, як можна зацікавити чи шокувати
      аудиторію. У «Говори до мене» з перших секунд у кадрі мерехтять ліхтарики
      смартфонів, які без розбору фіксують усе — від спіритичних сеансів до
      поножів’я, втім, це апелювання до всесвіту відеоблогів робить стрічку ще
      виразнішою.
      <br />
    </div>
    <div style="text-align: center">
      <img
        src="images/sophie-wilde-talk-to-me.jpg"
        alt="Кадр з фільму"
        style="width: 800px; margin: auto; height: auto"
      />
    </div>
    <div style="font-size: 20px; margin: 20px; text-align: justify">
      Та водночас я змушений повторити: «Говори до мене» ані формально, ані
      змістовно не здійснює революції в жанрі горору, проте виявляється якісною
      роботою у своїй ніші й для свого глядача, що виділяє стрічку на тлі інших
      малобюджетних жахів, зроблених куди менш оригінально.
      <br />
      Конкретний приклад — ще один австралійський горор «Слабачка», що вийшов в
      український прокат майже одночасно з «Говори до мене». Порівнюючи ці дві
      премʼєри, одразу стає зрозуміло, чому навколо одного піднявся такий шум, а
      інший отримав скромніші оцінки.
      <br />
      У «Слабачці», де блогерка злітає з котушок та вирізає всіх своїх друзів,
      навіть є ідентична фільму братів Філіппу сцена: герої збивають на дорозі
      кенгуру, картають себе через почуття провини та розуміють, що тварину
      треба переїхати ще раз, щоби позбавити мук. І якщо в «Слабачці» голова
      кенгуру натуралістично розмазується по асфальту, то в «Говори до мене»
      головна героїня Мія відмовляється його добивати та їде повз. У першому
      випадку вбивство кенгуру не відіграє жодної ролі для сюжету — суть цієї
      сцени лише в тому, щоби показати на екрані розчавлену голову тварини.
      Натомість у Філіппу інцидент із кенгуру не лише психологічно розкриває
      протагоністку, а й задає напрямок її мотивації та подальшому перебігу
      подій.
    </div>
    <div style="font-size: 20px; margin: 20px; text-align: justify">
      «Говори до мене», як і личить фільмам з якісними сценаріями, властиві
      підтексти. Два головні — це культура наркоспоживання (марафон спіритичних
      сеансів стає прямою метафорою залежності від речовин) та переживання
      травми від утрати близької людини.
      <br />
      В принципі, нічого нового — горори останніх років регулярно пропонують
      глядачеві нетривіальний погляд на наркозалежність та досліджують тему
      психологічного страждання та надламаності. Так і тут: дії Мії, спричинені
      її горюванням від утрати матері, призводять до ланцюжка жахливих
      незворотних подій.
      <br />
      Та водночас «Говори до мене» пропонує досить безнадійну картину світу, що
      чимось нагадує давньогрецьку. Греки, якщо довіряти творам Гомера, Гесіода
      й інших великих авторів античності, бачили своє життя після смерті в Аїді
      в похмурих тонах. Світ мертвих у братів Філіппу теж не дарує глядачам
      оптимізму — похмура сумна темрява, вийти з якої можна, лише вчепившись у
      муміфіковану руку покійника. В цьому світі не те що не має Бога — про
      нього тут узагалі не чули. До смерті — життя, сповнене труднощів, а після
      — суцільна темрява. Напевно, це в «Говори до мене» і є найстрашнішим.
    </div>
  </body>
</html>
